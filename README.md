🌍
*[Polski](README.md) ∙ [English](README-en.md)*

Otwarta książka kucharska programisty
-------------------------------------

Ta książka jest trochę inna niż wszystkie:

* **dokładna** - przepisy są opisane tak, żeby za każdym razem wychodziły tak
  samo (koniec ze zgadywaniem ile to jest czubata łyżka mąki i odmierzaniem na
  oko!),
* **wyczerpująca** - staram się wyjaśniać "jak to działa": jak modyfikować
  efekt końcowy zmieniając proporcje składników i sposób przygotowania, oraz co
  może być powodem jeśli pojawiają się problemy,
* **otwarta** - każdy może zgłaszać propozycje poprawek i nowych przepisów.


### Spis treści

* [Legendarny sernik Janka ("sernik CodiLime")](sernik-codilime/README.md)
* [Ciasteczka kokosowe](ciasteczka-kokosowe/README.md)
* [Pleśniak](pleśniak/README.md)
* [Sałatka cioci Ani (na słodko)](sałatka-ananasowo-ryżowa/README.md)


### Dlaczego powstała ta książka i dlaczego w takiej formie?

* Potrzebowałem zapisać gdzieś mój legendarny przepis na sernik, bo często ktoś
  mnie o niego pyta.
* Ciągle udoskonalam swoje przepisy, więc potrzebuję kontroli wersji żeby mieć
  w nich porządek.
* Poza tym wszyscy znajomi uważali, że kto jak kto, ale ja powinienem trzymać
  swoje przepisy w gicie ;-)

Mam nadzieję, że publikując przepisy na GitHubie zachęcę innych do współpracy w
duchu Open Source:

* zgłaszania problemów (jeśli komuś nie wyjdzie tak samo jak mi),
* sugerowania poprawek,
* dalszych eksperymentów ze składnikami i procedurą.


### O autorze

Jestem programistą, a pieczenie jest jednym z moich hobby. Nie wystarczy mi
upiec _jakiś_ sernik albo _jakieś_ ciasteczka - zawsze staram się żeby były
najlepsze jak tylko się da (a zdaniem rodziny i znajomych często mi się to
udaje!).

Przez kilka lat pracowałem w [CodiLime](https://www.codilime.com/) jako
Deployment Engineer. Tak często przynosiłem do pracy różne smakołyki, że
koledzy mówili na mnie "Pan Deser", a nawet dostałem nieoficjalnie stanowisko
*Chief Baking Officer* ;-)
